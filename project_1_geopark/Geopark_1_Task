Provozujete cestovní kancelář nabízející v prvním červencovém týdnu několik týdenních zájezdů do geoparků a chráněných krajinných oblastí. Cílem každého zájezdu je daná lokalita s ubytováním a stravováním hotelového typu v blízké městské aglomeraci. Odtud vyjíždějí účastníci každý den na exkurze do cílové lokality s předem daným programem. Každý zájezd má pro jednoho účastníka stanovenou pevnou jednotnou cenu. Ta zahrnuje dopravu, ubytování, stravování, pojištění a další výdaje každého jednotlivce. 10% z této částky je zisk cestovní kanceláře. Na druhé straně musí vaše kancelář počítat pro každý zájezd s jistými celkovými režijními výdaji nezávislými na počtu účastníků. Vytvořte databázi, ve které budete sledovat obsazenost jednotlivých zájezdů jednotlivými účastníky. Ti budou předem u vás skládat zálohu minimálně ve výši čtvrtiny ceny zájezdu. Zajistěte, aby databáze byla schopna odpovědět na následující otázky:
Metodická poznámka: Z textu zadání vyplývá, že jedna osoba nemůže být účastníkem více zájezdů.
· 1. Kolik účastníků se přihlásilo na jednotlivé zájezdy? · 2. Kolik je vybráno celkem na zálohách? · 3. Kolik ještě doplatí účastníci v jednotlivých zájezdech? · 4. Kolik roků je nejstaršímu přihlášenému muži? · 5. Který zájezd je ztrátový?
